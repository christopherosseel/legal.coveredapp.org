---
layout: default
permalink: /privacy/nl
---

# Privacyverklaring

Wij geven om jouw privacy! Je wilt graag weten of we ook de daad bij het woord voegen, maar vindt een Privacyverklaring nogal saai en een overvloed aan juridisch jargon. 

Daarom geven we je deze 2 minuten durende samenvatting. Deze samenvatting geeft je de nodige informatie en brengt je in een mum van tijd op de hoogte van de manier waarop wij jouw Persoonsgegevens verwerken.

## Wat er te weten valt:

Ten eerste: je blijft altijd de enige eigenaar van jouw Persoonsgegevens**. **

## Welke informatie verzamelen we over jou?

-   Vanaf het moment dat je hiervoor **toestemming** verleent, verzamelen we **Locatiegegevens**, zoals GPS-gegevens. 
-   Zodra je in de App **akkoord bent gegaan met de Gebruiksvoorwaarden**, krijgen we je **Gebruiksgegevens**. Dit zijn gegevens over de handelingen die je als gebruiker uitvoert binnen de App, zoals het openen en het sluiten van de App. 
-   Vanaf het moment dat je **de App gedownload** hebt, krijgen we een hoop **Functionele gegevens** waaronder je type toestel, je taalinstellingen, de store waarin je de App hebt gedownload, de versienaam en de bundel, de tijd wanneer je de App eerst opende en de gebruiksduur van de App.

## Waarom verzamelen we deze informatie?

-   Om de **basisfunctionaliteiten** van de App te testen.
-   Om aan te tonen op welke manieren de App kan **bijdragen aan het genereren van nauwkeurige en actuele Persoonsgegevens voor wetenschappelijk onderbouwd beleid in tijden van crisis** en potentieel het **verlichten van de gezondheidszorg.**

## Wie heeft toegang tot jouw Persoonsgegevens?

-   **Jouw Persoonsgegevens worden nooit verkocht** of ter beschikking gesteld aan andere partijen. Jij blijft altijd de enige eigenaar.
-   Indien dit nodig is voor het functioneren van de App, is toegang toegestaan voor **analisten**.
-   **Ontwikkelaars** van In The Pocket hebben enkel toegang tot **testdata**.
-   De **cloud provider** is de verwerker van je Persoonsgegevens maar heeft hier eveneens **geen toegang** toe.
-   Alleen de **geaggregeerde resultaten** van de test kunnen beschikbaar worden gesteld aan de **relevante beleidsadviseurs en experten**.
-   **Derden zullen geen toegang krijgen tot je Persoonsgegevens** en deze zullen ook niet met hen worden gedeeld. 

## Wat heb je in de hand?

-   Je kunt ons op elk moment vragen om je Persoonsgegevens in te kijken, te corrigeren of te verwijderen. Stuur ons een e-mail naar <coveredapp@ugent.be>. Meer informatie vind je in Artikel 6 van het volledige Privacybeleid. 

## Wat doen we om jouw Persoonsgegevens te beschermen?

-   We hebben in de App allerlei veiligheidsmaatregelen geïncorporeerd op technisch en organisatorisch niveau.
-   Al je Persoonsgegevens in de App worden lokaal op je toestel en tijdens de uitwisseling van je toestel naar de Google Cloud geëncrypteerd.
-   Je Persoonsgegevens zijn enkel gelinkt aan je unieke deviceID, waardoor je Persoonsgegevens gepseudonimiseerd zijn.
-   Daarnaast worden je Persoonsgegevens geëncrypteerd opgeslagen en regelmatig geback-upt.
-   Je Persoonsgegevens worden nier langer dan 3 maanden, de testperiode van de App, bewaard.

Wil je meer weten: dan nodigen we je uit om onze volledige Privacyverklaring te lezen, waarin alles tot in detail wordt uitgelegd. 

## Inhoudsopgave

**Algemeen**
1. Welke Persoonsgegevens verzamelen we?
2. Voor welk doeleinde?  4**
3. Hoe worden je Persoonsgegevens verzameld en verwerkt in het kader van de App?  4**
4. Wie zal toegang hebben tot je Persoonsgegevens?  5**
5. Technische en organisatorische maatregelen en bewaartermijn  5**
6. Jouw rechten  6**
7. Contact  6**
8. Toepasselijk recht en bevoegde rechtbank  7**

## Algemeen

De Universiteit Gent (hierna genoemd "**UGent**"), met maatschappelijke zetel te St. Pietersnieuwstraat 33, 9000 Gent ontwikkelde de applicatie COVeredApp (hierna genoemd "**App**") en is de verantwoordelijke voor de verwerking van je Persoonsgegevens. Je Persoonsgegevens worden enkel verwerkt indien je, als gebruiker (hierna genoemd "**Gebruiker**") hiervoor je expliciete toestemming hebt gegeven in de App. 

De UGent verwerkt jouw Persoonsgegevens in overeenstemming met Verordening (EU) 2016/679 van het Europees parlement en de raad van 27 april 2016 betreffende de bescherming van natuurlijke personen in verband met de verwerking van [Persoonsgegevens en betreffende het vrije verkeer van die Persoonsgegevens en tot intrekking van Richtlijn 95/46/EG](https://eur-lex.europa.eu/legal-content/NL/TXT/?uri=celex%253A32016R0679) (de Algemene Verordening Gegevensbescherming (AVG)) en de Belgische  Wet van 30 juli 2018 betreffende de bescherming van natuurlijke personen met betrekking tot de verwerking van [Persoonsgegevens](https://www.stradalex.com/?page=Stradalex.Controller.PublicHome&action=display&nav=monitorHome&goto=2018040581&lang=nl&utm_medium=email&utm_source=moniteur&redirect_counter=3). We garanderen dat je privacy zal worden gerespecteerd en vertellen je hieronder graag op welke manier we dat precies zullen doen. 

Persoonsgegevens uit de App zullen enkel opgeslagen worden in functie van (1) het testen van de App; (2) het genereren van nauwkeurige en actuele Persoonsgegevens voor wetenschappelijk onderbouwde beleidskeuzes in tijden van crisis en (3) het verlichten van de gezondheidszorg. 

### 1\. Welke Persoonsgegevens verzamelen we?

Als Gebruiker verzamelen en verwerken we volgende Persoonsgegevens:

-   Locatiegegevens: je GPS gegevens.
-   Gebruiksgegevens: dit zijn gegevens over de handelingen die je als Gebruiker uitvoert binnen de App zoals het openen en het sluiten van de App. De App registreert hoe vaak en op welke tijdstippen je deze handelingen uitvoert.
-   Functionele gegevens: je type toestel, de taalinstelling van het bestuurssysteem van je toestel (bv. Be-Nl of Be-Fr), de store waarin je de App gedownload en geïnstalleerd hebt, samen met de versienaam (Android) en de bundel (iOS), de tijd (in milliseconden) wanneer je de App eerst opende en de gebruiksduur van de App, afgerond tot het eerstvolgende uur, het land waar je verblijft en je locatiegegevens (via GSP), nabijheid van andere Gebruikers van de App (via GPS gegevens).

Wanneer worden deze Persoonsgegevens verzameld?

-   Locatiegegevens: vanaf het moment dat je hiervoor je toestemming gegeven hebt tot het moment waarop je toestemming intrekt, je de App verwijdert of de testperiode van de App is afgelopen. 
-   Gebruiksgegevens: vanaf het moment dat je in de App akkoord bent gegaan met de Gebruiksvoorwaarden en dit privacybeleid tot het moment waarop je toestemming intrekt, je de App verwijdert of de testperiode van de App is afgelopen. 
-   Functionele gegevens: vanaf het moment dat je de App gedownload hebt tot het moment waarop je de App verwijdert of de testperiode van de App is afgelopen.

De App houdt GEEN INHOUD van je gebruik bij en weet dus NIET:

-   de internetadressen, browseractiviteit of URLs die je bezoekt
-   de inhoud van berichten, e-mails, agenda, notificaties of andere inhoud (behalve notificaties die de app zelf stuurt)
-   beelden, foto's, video's, of geluidsopnames 

### 2\. Voor welk doeleinde?

De huidige versie van de App is een beperkte versie die tot doel heeft de basisfunctionaliteiten te testen en aan te tonen op welke manieren de App kan bijdragen aan het genereren van nauwkeurige en actuele Persoonsgegevens voor wetenschappelijk onderbouwd beleid in tijden van crisis en potentieel het verlichten van de gezondheidszorg. 

Om dit te bereiken heeft de App de hierboven opgesomde Persoonsgegevens van de Gebruikers nodig. Deze Locatiegegevens en Gebruiksgegevens zullen enkel worden verwerkt op basis van de **uitdrukkelijke toestemming** van de Gebruikers. Deze toestemming wordt gegeven doordat de Gebruiker zich akkoord verklaart met deze privacyverklaring. 

De functionele gegevens worden verwerkt in het kader van het gerechtvaardigd belang van de UGent. 

Het uiteindelijke doel van de App is om potentiële besmette en niet besmette clusters (groep van personen), hotspots en super verspreiding (blootstelling aan vele Gebruikers) in kaart te brengen om zo het Coronavirus te kunnen indijken. 

In geen geval en op geen enkel moment zullen je Persoonsgegevens gebruikt worden of gekoppeld worden met andere data voor individuele controle- of handhavingsdoeleinden.

### 3\. Hoe worden je Persoonsgegevens verzameld en verwerkt in het kader van de App?

Door je gebruik van de App worden er Locatiegegevens, Gebruiksgegevens en Functionele Persoonsgegevens verzameld. De App creëert een unieke deviceID voor je toestel, waardoor we je toestel als Gebruiker herkennen. Jouw Persoonsgegevens worden enkel gelinkt aan deze deviceID, waardoor er geen andere Persoonsgegevens van jou, zoals je naam, geboortedatum, adres of leeftijd nodig zijn. Bijgevolg kunnen je Persoonsgegevens enkel aan je toestel gelinkt worden, niet aan je naam. 

Om je Gegevens te beschermen tegen onrechtmatige toegang worden volgende technieken gebruikt:

-   De opslag op je toestel is geëncrypteerd.
-   Het transport verloopt geëncrypteerd.
-   De opslag bij Google Cloud Platform is geëncrypteerd.

Je Persoonsgegevens worden door de betrokken analisten geraadpleegd en verwerkt om tot inzichten te komen in functie van het doeleinde van de App. 

Op welke manier je Persoonsgegevens beveiligd worden en welke personen precies toegang hebben, wordt verder in deze privacyverklaring duidelijk opgelijst. (Zie: *"wie zal toegang hebben tot je persoonsgegevens" en "technische en organisatorische maatregelen en bewaartermijn"*).

### 4\. Wie zal toegang hebben tot je Persoonsgegevens?

Alle hieronder opgesomde personen hebben slechts toegang indien dit nodig is voor het functioneren van de App. (m.a.w. op een strikte "need-to-know" basis). De toegang geldt enkel voor de doeleinden vermeld in deze privacyverklaring. 

-   *Analisten*: hebben toegang tot je Persoonsgegevens. Deze analisten zijn UGent'ers en hebben toegang nodig tot de data om te analyseren en zo de doelstellingen van de App te verwezenlijken. Deze UGent'ers zijn gebonden aan de Generieke Gedragscode voor de verwerking van Persoonsgegevens en vertrouwelijke informatie binnen de UGent. 
-   *Ontwikkelaars van In The Pocket*: hebben geen toegang tot je Persoonsgegevens. Zij hebben enkel toegang tot testdata (dummy data of ontwikkeld zonder Persoonsgegevens). 
-   *Cloud provider*: Google Cloud voor het bewaren van je Persoonsgegevens. Google treedt op als verwerker van je Persoonsgegevens, maar heeft geen toegang tot je Persoonsgegevens. Via een specifieke overeenkomst garanderen we dat ook zij je privacy respecteren.
-   *Relevante beleidsadviseurs en experten*: deze krijgen geen toegang tot je Persoonsgegevens. Wel zullen de geaggregeerde resultaten van deze test met hen gedeeld worden in functie van de doeleinden van de App. Voorbeelden hiervan zijn grafieken en tendensen. 

Je Persoonsgegevens worden verder *niet gedeeld* met of toegankelijk gemaakt voor derden.

**5\. Technische en organisatorische maatregelen en bewaartermijn**

De UGent en de betrokken onderzoekers hebben gepaste technische en organisatorische maatregelen geïncorporeerd in de App om jouw Persoonsgegevens te beveiligen en je privacy te beschermen.

Al je Persoonsgegevens in de App worden lokaal op je toestel en tijdens de uitwisseling van je toestel naar de Google Cloud geëncrypteerd. Bovendien zijn je Persoonsgegevens enkel gelinkt aan je unieke deviceID, waardoor je Persoonsgegevens gepseudonimiseerd zijn. 

Daarnaast worden je Persoonsgegevens geëncrypteerd opgeslagen en regelmatig geback-upt. 

Je Persoonsgegevens zullen worden opgeslagen en bewaard gedurende de testperiode van de App, die **maximum 3 maanden** duurt. 

**6\. Jouw rechten **

Recht van toegang en inzage: Je hebt het recht om op elk moment gratis kennis te nemen van je Persoonsgegevens, alsook van het gebruik dat UGent van je Persoonsgegevens maakt. 

Recht van verbetering, verwijdering en beperking: Je hebt steeds het recht om ons te verzoeken je Persoonsgegevens te verbeteren, aan te vullen of te verwijderen. Je erkent dat bij weigering van mededeling of verzoek tot verwijdering van Persoonsgegevens, bepaalde diensten en producten niet leverbaar zijn. Je mag eveneens vragen om de verwerking van je Persoonsgegevens te beperken. 

Jouw gebruik van de App is vrijblijvend en uit vrije wil. Je hebt het recht om op elk moment, zonder dat je hiervoor een reden moet opgeven, je medewerking stop te zetten. Dit kan eenvoudig door de App te verwijderen.

Recht van verzet: Je beschikt eveneens over een recht van verzet tegen de verwerking van je Persoonsgegevens om ernstige en legitieme redenen. Daarnaast heb je steeds het recht om je te verzetten tegen het gebruik van Persoonsgegevens voor doeleinden van direct marketing; in dergelijk geval hoef je geen redenen op te geven. 

Recht van vrije gegevensoverdracht: Je beschikt over het recht om je Persoonsgegevens die door ons verwerkt worden in gestructureerde, gangbare en machine leesbare vorm te verkrijgen en/of aan andere verantwoordelijken over te dragen. 

Recht van intrekking van de toestemming: Voor zover de verwerking gebaseerd is op je voorafgaande toestemming, beschikt je over het recht om die toestemming in te trekken. 

Uitoefening van je rechten: Je kunt je rechten uitoefenen door ons daartoe te contacteren, hetzij per e-mail naar <E-MAIL> of per post naar Universiteit Gent, St. Pietersnieuwstraat 33, 9000 Gent, mits toevoeging kopie identiteitskaart.

Automatische beslissingen en profiling: De verwerking van je Persoonsgegevens omvat geen profiling en je zult door ons evenmin aan geautomatiseerde beslissingen worden onderworpen. 

Recht om klacht in te dienen: Je beschikt over het recht om een klacht in te dienen bij de Belgische Gegevensbeschermingsautoriteit: Drukpersstraat 35, 1000 Brussel, Tel +32 (0)2 274 48 00, Fax +32 (0)2 274 48 35, e-mail: contact@apd-gba.be. Dit laat een voorziening voor een burgerlijke rechtbank onverlet. Indien je schade zou lijden als gevolg van de verwerking van je Persoonsgegevens, kun je een vordering tot schadevergoeding instellen.

Het uitoefenen van je rechten kan via een eenvoudig verzoek per e-mail aan coveredapp@ugent.be, waarbij we jouw aanvraag binnen een termijn van zeven dagen trachten te verwerken. Dit uitgezonderd de Persoonsgegevens die door de arts tijdens de diagnose verzameld worden, deze worden niet bewaard of verwerkt in de App.

Om je rechten te kunnen uitoefenen gebruiken we je deviceID, dit is immers de enige manier waarop we je toestel kunnen identificeren. Bij het verwijderen van de App worden automatisch ook je Persoonsgegevens en je deviceID verwijderd, hierdoor is het niet meer mogelijk om bovenstaande rechten uit te oefenen.

**7\. Contact**

Met al je vragen en/of opmerkingen kan je altijd terecht bij ons via het e-mailadres coveredapp@ugent.be). Voor verdere vragen over de verschillende rechten en plichten op het gebied van privacy, of indien je meent dat je Persoonsgegevens onterecht en/of onjuist worden verwerkt door de UGent, kan je terecht bij de Functionaris Gegevensbescherming (Data Protection Officer) van de UGent via privacy@ugent.be.

Voor verdere vragen over de verschillende rechten en plichten op het gebied van privacy, of indien je meent dat je Persoonsgegevens onterecht en/of onjuist worden verwerkt door de UGent, kan je terecht bij de Functionaris Gegevensbescherming (Data Protection Officer) van de UGent via privacy@ugent.be.

Deze privacyverklaring kan worden aangepast om te voldoen aan de toepasselijke wetgeving en om te zorgen dat ze up to date is met de App. Indien deze verklaring aangepast wordt, zal via de app melding van gemaakt worden en de gewijzigde verklaring beschikbaar gesteld worden.

**8\. Toepasselijk recht en bevoegde rechtbank**

Dit Privacybeleid wordt beheerst, uitgelegd en uitgevoerd in overeenstemming met het Belgisch recht dat exclusief van toepassing is.

De rechtbanken van Oost-Vlaanderen, afdeling Gent zijn exclusief bevoegd om van elk geschil kennis te nemen dat zou voortvloeien uit de interpretatie of uitvoering van dit Privacybeleid.