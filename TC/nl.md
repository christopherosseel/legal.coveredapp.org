---
layout: default
permalink: /tc/nl
---
**Samenvatting Gebruiksvoorwaarden voor de SymMapp**

Vind je Gebruiksvoorwaarden lang, moeilijk en vol met legalese? Wij ook. We vinden het echter belangrijk om je te informeren over de manier waarop je gebruik kan maken van de SymMapp.

Daarom hebben we deze 2 minuten durende samenvatting voor je gemaakt. Deze samenvatting geeft je de nodige informatie en alles wat je moet weten in een mum van tijd!

**Eerst en vooral, wat is de SymMapp?**

-   UGent en In The Pocket hebben de handen in elkaar geslagen om een app te maken in het kader van de huidige corona-crisis. Met behulp van deze app en in het bijzonder met jouw hulp kunnen we de verspreiding van het virus in kaart brengen. Dit zal ons helpen om meer gericht te kunnen handelen in de strijd tegen COVID-19.

**Wanneer kan je de App gebruiken?**

-   Om de App te kunnen gebruiken moet je onze Gebruiksvoorwaarden accepteren. Hierin staan de regels voor het gebruik van onze diensten.
-   Wanneer je de App wilt gebruiken, moet je meerderjarig  zijn.
-   Er zijn geen kosten verbonden aan het gebruik van de App.


**Hoe kan je de App gebruiken?**

-   Je mag de App enkel gebruiken zoals het bedoeld is en bent samen met ons verantwoordelijk voor de vertrouwelijkheid van je eigen gebruik.
-   Zolang je de App gebruikt, mag je deze alleen voor privédoeleinden gebruiken.
-   Als je onze gebruiksvoorwaarden schendt, riskeer je dat je de App niet meer mag gebruiken
-   Als je technische ondersteuning nodig hebt, kun je ons altijd een e-mail sturen naar <symmapp@ugent.be>. 

**Ook belangrijk om te weten:**

-   UGent en In The Pocket blijven altijd de eigenaar van de App en van alle gerelateerde intellectuele eigendomsrechten.
-   UGent en In The Pocket zijn niet aansprakelijk voor enig gebruik van de App, behalve in het geval van een opzettelijke fout langs onze kant.
-   Onze Gebruiksvoorwaarden kunnen van tijd tot tijd worden aangepast, je wordt hiervan tijdig verwittigd via een bericht van de App (push notification) en je behoudt de mogelijkheid om je gebruik van de App te beëindigen door de App te verwijderen.
-   De app vertrekt vanuit het concept van theoretische anonimiteit, dit wil zeggen dat niemand de identiteit van een gebruiker kan achterhalen op basis van de verzamelde informatie, noch de verzamelde informatie linken aan een individuele gebruiker.

Wil je meer weten? Dan nodigen wij je uit om onze volledige Gebruiksvoorwaarden te lezen, waarin alles in detail wordt uitgelegd!

**Gebruiksvoorwaarden voor de SymMapp**

**1\. Algemeen**

Deze gebruiksvoorwaarden (hierna Gebruiksvoorwaarden) beschrijven de voorwaarden waaronder gebruik kan worden gemaakt van de applicatie SymMApp (hierna "de App").

Deze App werd ontwikkeld door de Universiteit Gent, openbare instelling met rechtspersoonlijkheid, met bestuurszetel  te 9000 Gent, Sint-Pietersnieuwstraat 25 en ondernemingsnummer 0248.015.142 (hierna "UGent" genoemd) in samenwerking met "In the Pocket ITP Agency NV" met maatschappelijke zetel te Sassevaartstraat 46/401, 9000 Gent, met ondernemingsnummer 0825.170.684, (hierna " In The Pocket " genoemd).

**2\. Definities**

**App:** De mobiele en online applicatie SymMapp waarop deze Gebruiksvoorwaarden van toepassing zijn.  

**Gebruiker:** de persoon die zich registreert via de App en de App gaat gebruiken.

**Locatiegegevens**: GPS – Deze gegevens bepalen de locatie van het toestel en zullen door de app worden gebruikt om de locatie van het toestel te bepalen op de kaart van het gebied Groot-Gent (Stad Gent en de veertien omliggende deelgemeenten). Deze kaart is onderverdeeld in aparte cellen waarvan de omvang wordt bepaald door de bevolkingsdichtheid. Dit betekent dat in gebieden met een lagere bevolkingsdichtheid, de cellen in omvang toenemen om te voldoen aan het minimum aantal inwoners dat noodzakelijk is om anonimiteit en privacy te waarborgen.

**Gezondheidsgegevens**: Dit omvat informatie over de subjectieve gezondheidstoestand (SG) van de Gebruiker. Je subjectieve gezondheidsgegevens bevatten informatie over je gezondheidstoestand zoals jij deze omschrijft tijdens het invullen van je symptomen in de App.

**Gebruiksgegevens**: dit zijn Gegevens over de handelingen die je als Gebruiker uitvoert binnen de App zoals het openen en het sluiten van de App. De App registreert hoe vaak en op welke tijdstippen je deze handelingen uitvoert.

**Functionele Gegevens**: deze omvatten het type toestel, de taalinstelling van het bestuurssysteem van het toestel (bv. Be-Nl of Be-Fr), de store waaruit de App gedownload en geïnstalleerd werd, samen met de versienaam (Android) en de bundel (iOS) , de tijd (in milliseconden) wanneer de App de eerste keer geopend werd en de gebruiksduur van de App afgerond tot het eerstvolgende uur, het land waar de Gebruiker verblijft.

**Cookies:** Aan de hand van functionele en gedragscookies zal nagegaan worden of je problemen ondervindt bij het gebruik van de App, mogelijks door het bestaan van een bug. Deze gedragscookies worden enkel gebruikt om de Gebruiker te ondersteunen bij het gebruik van de App voor het geval dat er een bug in de App zit. Wij zullen de gedragscookies enkel gebruiken wanneer je hiervoor je uitdrukkelijke toestemming hebt gegeven in de cookie banner.

**Gegevens:** Alle via de App toegankelijke Gegevens waaronder Locatiegegevens,  Subjectieve Gezondheidsgegevens, Gebruiksgegevens en Functionele Gegevens.

**Apparatuur:** De (rand)apparatuur, waaronder mede begrepen een smartphone of tablet waarmee de Gebruiker gebruik maakt van de App, inclusief het daarbij behorende besturingssysteem.

**Verwerkingsverantwoordelijke**: de Universiteit Gent (hierna UGent).

**Verwerker**: In The Pocket voor alle Gegevens die door de App verwerkt wordt en Google Cloud voor het opslaan en bewaren van deze Gegevens.

**Theoretische anonimiteit**: Het concept van theoretische anonimiteit houdt in dat zelfs met zicht op alle mogelijke informatie verzameld gedurende het gebruik van de app, het theoretisch onmogelijk is om een individuele gebruiker te identificeren. Op basis van de informatie die de app doorstuurt naar de Cloud, is het dus ook voor de onderzoekers die toegang hebben tot de geaggregeerde data niet mogelijk om te achterhalen welke subjectieve gezondheidsgegevens of celIDs op de kaart toebehoren aan één specifieke gebruiker.

**3\. Toepasselijkheid en wijzigingen**

Deze Gebruiksvoorwaarden zijn van toepassing op het gebruik van de App.

Na het downloaden van de App, word je als Gebruiker gevraagd om akkoord te gaan met deze Gebruiksvoorwaarden.

De UGent heeft het recht deze Gebruiksvoorwaarden eenzijdig te wijzigen. Je wordt hiervan tijdig verwittigd via een bericht van de App (push notification) en je behoudt de mogelijkheid om je gebruik van de App te beëindigen door de App te verwijderen.

Zijn of worden deze Gebruiksvoorwaarden gedeeltelijk ongeldig, dan blijven jij, UGent en In The Pocket aan het overblijvende gedeelte gebonden. Deze laatsten zullen het ongeldige gedeelte vervangen door bedingen die wel geldig zijn en waarvan de rechtsgevolgen, gelet op de inhoud en strekking van deze Gebruiksvoorwaarden, zoveel mogelijk overeenstemmen met die van het ongeldige gedeelte.

UGent heeft ook het recht om de App aan te passen of te verwijderen, het gebruik van de App te beperken of de toegang tot de App geheel of gedeeltelijk, tijdelijk of blijvend te ontzeggen. UGent en In The Pocket zullen je hierover tijdig en op passende wijze informeren.

**4\. Licentie Applicatie**

Alle rechten in en op de App die in deze Gebruiksvoorwaarden niet uitdrukkelijk toegekend worden aan de Gebruiker, zijn aan ons voorbehouden. Tenzij uitdrukkelijk hierin beschreven, wordt geen enkele uitdrukkelijke en geïmpliceerde licentie toegekend aan de Gebruiker met betrekking tot de App of enig onderdeel ervan, met inbegrip van enig recht om in het bezit te komen van een broncode, Gegevens of ander technisch materiaal met betrekking tot de Applicatie.

Nadat je je als Gebruiker hebt geregistreerd, verlenen UGent en In The Pocket je een niet exclusief, royalty-vrij en herroepbare licentie om de App te gebruiken in overeenstemming met deze Gebruiksvoorwaarden. Je mag de App of een onderdeel ervan niet gebruiken voor commerciële doeleinden.

Jij, noch een derde partij, zal in geen geval:

a) de App of een onderdeel ervan distribueren, verkopen, verhuren, in sublicentie geven, leasen, uit te lenen of op een andere manier overdragen aan een derde partij, behalve zoals uitdrukkelijk toegestaan onder deze Gebruiksvoorwaarden;

b) de App gebruiken voor timesharing, hosting, diensten te verlenen of soortgelijke doeleinden, behalve zoals uitdrukkelijk toegestaan onder deze Gebruiksvoorwaarden;

c) productidentificatie, eigendomsinformatie, auteursrechtkennisgevingen, digitale watermerken of andere kennisgeving in of op de App veranderen, verwijderen of onleesbaar maken;

d) enig deel van de App wijzigen, aanpassen of veranderen, een afgeleid werk creëren van enig deel van de App of de App integreren in of met andere software, behalve in de mate dat dit uitdrukkelijk schriftelijk is toegestaan door ons;

e) jezelf ongeoorloofde toegang verschaffen tot accounts van andere Gebruikers of tot onze IT-infrastructuur of de structuur om aan de App te geraken of om de App te gebruiken om illegale activiteiten uit te voeren of te promoten;

f) de App gebruiken om ongewenste e-mailadvertenties of spam te genereren;

g) gebruik maken van een automatisch, elektronisch of manueel hoge- volumeproces om toegang te krijgen tot informatie over de App of om deze informatie te doorzoeken of te verzamelen (met inbegrip van en niet beperkt tot robots, spiders of scripts);

h) je voordoen als een andere persoon of entiteit;

i) opzettelijk wormen, Trojaanse paarden, corrupte bestanden of andere destructieve of bedrieglijke elementen verspreiden of de App gebruiken voor onwettige, invasieve, inbreukmakende, lasterlijke of frauduleuze doeleinden;

j) technische en andere beschermende maatregelen in de App verwijderen of op een andere manier omzeilen.

Door informatie of Gegevens te creëren of op een andere manier door te geven via de App en zonder afbreuk te doen aan de bepalingen van ons Privacyverklaring geeft u ons een niet-exclusieve, royalty-vrije, wereldwijde, sublicentieerbare en overdraagbare licentie om de Gegevens te gebruiken, te kopiëren, op te slaan, te wijzigen, door te sturen en weer te geven voor zover dat nodig is om de App aan te vullen en up te daten.

De UGent en In The Pocket hebben te allen tijde het recht om de in lid 1 van dit artikel bedoelde licentie te beëindigen en je daarmee het gebruik op de App te ontzeggen.

Je zal hierover op een passende wijze worden geïnformeerd door UGent en/of In The Pocket.

**5\. Gebruik van de App**

Het doel van deze App is om nauwkeurige en actuele Gegevens voor wetenschappelijk onderbouwde beleidskeuzes in tijden van crisis te genereren en potentieel het verlichten van de gezondheidszorg. Door het verzamelen van deze informatie, krijgen we een beter zicht op de manier van verspreiding en overdracht van COVID-19 en de mogelijke meerwaarde van mobiele applicaties om de pandemie in kaart te brengen in zowel stedelijke als landelijke regio’s.

In geen geval en op geen enkel moment zullen je Gegevens gebruikt worden of gekoppeld worden met andere data voor individuele controle- of handhavingsdoeleinden.

Je downloadt de App. Eens je de App hebt gedownload, word je gevraagd om akkoord te gaan met deze Gebruiksvoorwaarden. We raden je aan om deze informatie nauwkeurig te lezen. 

Het downloaden en het akkoord gaan met de Gebruiksvoorwaarden bevat je toestemming voor het functioneren van de App. Dit betekent dat er vanaf dat moment Gebruiksgegevens en Functionele Gegevens van jou verzameld en verwerkt worden.

Vervolgens zal de App je afzonderlijke toestemming vragen voor het verzamelen en verwerken van Locatiegegevens, en je Subjectieve Gezondheidsgegevens. Je hebt steeds de mogelijkheid om je afzonderlijke toestemming(en) in te trekken.

Het gebruik van de App is strikt persoonlijk en uitsluitend voor jouw eigen rekening en risico. De App is uitsluitend voor particulier en privégebruik bedoeld. De App mag niet voor commerciële of zakelijke doeleinden worden aangewend. De App is uitsluitend bedoeld voor Gebruikers in het gebied va Groot-Gent (zie 2. Definities). Hoewel toegang van buiten dit gebied mogelijk is, is de App niet bedoeld voor een dergelijk gebruik en dergelijke Gebruikers verschaffen zich eveneens op eigen risico toegang tot de App.

Alle verzamelde data van app-gebruikers buiten het gebeid van Groot-Gent zal niet worden geregistreerd door de app of worden opgenomen voor analyse.

Je bent zelf verantwoordelijk voor het correcte en zorgvuldig gebruik van de App en je moet je onthouden van ongeoorloofd en onzorgvuldig gebruik van de App. In het bijzonder betekent dit:

(a)   dat je de Gegevens naar waarheid invult;

(b)   dat je de App niet gebruikt voor handelingen en/of gedragingen die in strijd zijn met toepasselijke wet- of regelgeving, goede zeden, de openbare orde, of rechten van derden. In geen geval is het toegestaan Gegevens, documenten of bestanden aan de App toe te voegen die een illegale of aanstootgevende inhoud hebben of (anderszins) inbreuk maken op de persoonlijke levenssfeer van derden.

(c)   dat je de App niet op een zodanige wijze gebruikt dat de (juiste) werking daarvan wordt verhinderd, inbreuk wordt gemaakt op de beveiliging of schade wordt toegebracht aan de UGent, In The Pocket, de App of derden.

(d)   dat je geen computervirussen via de App verspreidt, dan wel op andere manieren apparaten of systemen verstoort van UGent, In The Pocket of andere Gebruikers van de App.

Je stemt ermee in om ons onmiddellijk te waarschuwen in geval van ongeoorloofd gebruik van de App of enige andere schending van de beveiliging. Wij kunnen niet aansprakelijk gesteld worden voor verlies of beschadiging als gevolg van de niet-naleving van bovengemelde vereisten.

Wanneer je berichten deelt waarin verwezen wordt naar de App, hebben de UGent en In The Pocket het recht om hier gebruik van de maken. Dit geldt onder meer voor artikels, tekstberichten, tweets.

Je vrijwaart UGent en In The Pocket voor alle mogelijke aanspraken van derden als gevolg van het in strijd handelen met deze Gebruiksvoorwaarden.

Je draagt zelf en voor eigen rekening zorg voor de noodzakelijke hard- en software, randapparatuur en (internet)verbindingen om de toegang tot en het gebruik van de App en het Gebruikersaccount mogelijk te maken. Je kan als Gebruiker geen aanspraak maken op enige vergoeding voor het gebruik van de Gegevens door UGent.

Je zal UGent en In The Pocket alle medewerking verlenen die redelijkerwijs van jou kunnen worden verwacht bij het uitvoeren van onderhoudswerkzaamheden aan de App.

Het gebruik van de App kan op ieder gewenst moment door jou worden beëindigd, door de App te de-installeren (Zie: ”Beëindiging en deactiveren App”).

**6\. Registratie en leeftijd**

Voor het gebruik van de App dien je een onboarding flow te doorlopen. Bij deze flow dien je naar waarheid de informatie in te voeren waarom UGent verzoekt. Je dient eventuele wijzigingen van Gegevens onmiddellijk via de App te wijzigen.

Door de Gebruiksvoorwaarden te accepteren, verklaar en garandeer je dat je 13 jaar of ouder bent. Gebruikers jonger dan 18 jaar mogen de App niet gebruiken. 

**7\. Vertrouwelijkheid en theoretische anonimiteit**

De primaire focus van dit project is om te onderzoeken wat de meerwaarde van een app kan zijn die specifiek is ontwikkeld om informatie te verzamelen over de mogelijke verspreiding van symptomen (want alle gegevens berusten op een subjectieve inschatting van de gebruiker over zijn/haar/hun eigen gezondheid).

De app zelf is echter een afgewerkt eindproduct dat tijdens de ontwikkelingsfase uitvoerig is getest waarbij de nadruk lag op 1) het optimaliseren van de gebruiksvriendelijkheid op basis van kwalitatieve gebruikersfeedback en 2) ontwikkelen van een methodologie voor data-collectie die rekening houdt met een absolute theoretische anonimiteit t.a.v. de gebruikers. 

Het concept van theoretische anonimiteit houdt in dat zelfs met zicht op alle mogelijke informatie, het theoretisch onmogelijk is om een individuele gebruiker te identificeren. Op basis van de informatie die de app doorstuurt naar de Cloud, is het dus ook voor de onderzoekers die toegang hebben tot de geaggregeerde data niet mogelijk om te achterhalen welke subjectieve gezondheidsgegevens of celIDs op de kaart toebehoren aan één specifieke gebruiker. Het feit dat de data geaggregeerd is, betekent dat het eveneens enkel mogelijk is om het totaal aantal registraties van bijvoorbeeld “last van smaakverlies” per cel te zien voor een gegeven dag (of een ander tijdsinterval).

De volledige werking van Symmap is opgebouwd rond dit concept van theoretische anonimiteit, met volgende veiligheidsmechanismen die de verzamelde informatie omvormen en doorsturen om dit te garanderen:

-   de locatiegegevens en de subjectieve gezondheidsgegevens worden van elkaar losgekoppeld op het niveau van de gebruiker en in de Cloud geaggregeerd en gekoppeld aan de cel waarin beide werden verzameld;

-   At random zullen slechts 50 procent van de subjectieve gezondheidsgegevens doorgestuurd. De combinatie van alle gelogde subjectieve gezondheids-gegevens van een individuele gebruiker wordt nooit volledig geregistreerd.

Deze privacy-benadering laat toe om informatie te verzamelen over omgeving-transmissie en verspreidings-patronen van COVID-19, zonder gebruik te maken van identificeerbare locatiegegevens of de privacy van gebruikers in gedrang te brengen.


**8\. Kosten**

De UGent brengt voor het gebruik van de App geen kosten in rekening. De Gebruiker draagt zelf de kosten van de aanschaf en gebruik van de Apparatuur en verbindingen (mobiel en/of draadloos internet) die nodig zijn voor het gebruik van de diensten via de App.

**9\. Aansprakelijkheid **

De UGent en In the Pocket spannen zich in voor optimale beschikbaarheid en bereikbaarheid van de App. De UGent en In the Pocket geven geen garanties met betrekking tot de originaliteit, de volledigheid, de nauwkeurigheid, de juistheid, de geschiktheid, de beschikbaarheid en/of de bereikbaarheid van de App en/of van de Gegevens.

De UGent en In the Pocket staan er niet voor in dat de App of onderdelen daarvan zonder onderbreking, fouten, computervirussen of gebreken zal werken, of dat (steeds alle) fouten en gebreken kunnen en (zullen) worden verbeterd. De UGent en In the Pocket staan niet in voor het (ongestoord) functioneren van telecommunicatieverbindingen en aanvaarden geen enkele aansprakelijkheid voor gevolgen van eventuele onvolledigheden en/of onnauwkeurigheden en/of onjuistheden in de Gegevens die via de App ontsloten worden.

De UGent en In The Pocket spannen zich in voor een naar de stand van de techniek adequate beveiliging van de App (Zie:*"Privacyverklaring - Technische en organisatorische maatregelen en bewaartermijn"*). Dit laat onverlet je eigen verantwoordelijkheid om je systemen, Gegevens en andere -- al dan niet gevoelige -- informatie afdoende te beveiligen.

Alle garanties, voorwaarden en verklaringen die anders stilzwijgend uit de toepasselijke wetten voortvloeien met betrekking tot de App, worden voor zover wettelijk toegestaan uitgesloten en worden afgewezen. In het bijzonder garanderen de UGent en In The Pocket in geen geval: (a) de volledige, correcte en onbeschadigde Gegevenstransmissie; (b) het ongestoord en/of ononderbroken gebruik van de App en van de Gegevens die via de App ontsloten worden; (c) de (volledige) betrouwbaarheid van de App en van de Gegevens  die via de App ontsloten worden; (d) onkraakbaarheid van de App.

De UGent en In The Pocket garanderen niet dat (a) randapparatuur die op de App kan worden aangesloten volledig en /of correct en/of foutloos functioneert; en dat (b) Gegevens die via op de App aangesloten randapparatuur worden gecommuniceerd volledig en/of correct en/of foutloos worden gecommuniceerd.

De UGent en In The Pocket zijn bij de uitvoering van hun diensten gerechtigd gebruik te maken van de diensten van derden, op welke wijze dan ook.

De UGent en In The Pocket zijn niet aansprakelijk voor enig(e) verlies, schade en/of kosten van jou of van derden, uit welke hoofde dan ook, als gevolg van het gebruik, misbruik, onmogelijkheid en/of ongeschiktheid van het gebruik van de App en van de Gegevens die via de App ontsloten worden, tenzij het/de betreffende verlies, schade en/of kosten is/zijn veroorzaakt door een opzettelijke fout van de UGent en/of In The Pocket.

De UGent en In The Pocket kunnen niet aansprakelijk gesteld worden voor enige storing of vertraging in de uitvoering van verplichtingen met betrekking tot de App indien een dergelijke vertraging of storing te wijten is aan oorzaken waarover wij geen controle hebben, en dit met inbegrip van, maar niet beperkt tot overmacht, oorlog, stakingen, uitsluitingen, rellen, epidemieën, brand, storingen in de communicatielijn, stroomuitval, aardbevingen, andere rampen, ongeoorloofde toegang tot de informatietechnologiesystemen van ons door derden of om het even welke andere reden wanneer het niet nakomen van de verplichtingen buiten de redelijke controle van ons valt. 

De App kan banners en links bevatten naar externe internetpagina's. De UGent en In The Pocket zijn niet aansprakelijk voor het gebruik, de inhoud of het (niet-)functioneren van deze (externe) internetpagina's en aanvaarden hiervoor geen aansprakelijkheid. De UGent en In The Pocket zijn niet verantwoordelijk voor het verwerken van jouw Persoonsgegevens op deze (externe) internetpagina's.

**10\. Overdracht rechten en verplichtingen **

UGent en/of In the Pocket zijn gerechtigd de rechten en verplichtingen uit deze Gebruiksvoorwaarden aan een derde over te dragen.

**11\. Beëindiging en deactiveren App**

UGent en In the Pocket en de Gebruiker kunnen te allen tijde en zonder opgaaf van redenen het gebruik van of gebruiksrecht op de App met onmiddellijke ingang beëindigen. 

Je kan het gebruik van de App zelf beëindigen door (1) de App uit te schakelen door in de instellingen van de App de optie ‘desactiveer alle functies’ te kiezen of (2) de App te verwijderen. Bij het verwijderen van de App worden automatisch ook de Gegevens van de betreffende Gebruiker verwijderd.

UGent en In The Pocket zijn niet aansprakelijk voor schade voortvloeiende uit de beëindiging op grond van het voorgaande lid. De beëindiging van de Gebruiksovereenkomst, op welke wijze dan ook, brengt tevens mee dat UGent en In The Pocket het gebruik van de App afsluit.

De einddatum van het SymMapp project loopt tot en met 30/06/2021. Daarna zullen gebruikers de mogelijkheid hebben om zelf aan te geven of ze de app verder willen blijven gebruiken (via een opt-in notificatie) zolang deze actief blijft. De verzamelde informatie na datum kan bijdrage tot verder onderzoek in het geval van toekomstige financiering.

**12\. Toepasselijk recht en geschillen**

Alle geschillen die voortvloeien uit of verband houden met het gebruik van de App en de relatie tussen de partijen en ongeacht of deze worden beschouwd als contractuele vorderingen, worden uitsluitend beheerst door en beslecht volgens Belgisch recht.

De rechtbanken van Oost-Vlaanderen, afdeling Gent zijn exclusief bevoegd om van elk geschil kennis te nemen dat zou voortvloeien uit de interpretatie of uitvoering van deze Privacyverklaring.

**13\. Overige bepalingen**

Met al je vragen en/of opmerkingen kan je altijd terecht bij ons via <symmapp@ugent.be>.
