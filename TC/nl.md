---
layout: default
permalink: /tc/nl
---

<mark>DRAFT!</mark>

# Gebruiksvoorwaarden voor de Track & trace App COVID-19

## Algemeen

Deze gebruiksvoorwaarden (hierna Gebruiksvoorwaarden) beschrijven de voorwaarden waaronder gebruik kan worden gemaakt van de applicatie Track & trace COVID-19, alsook de privacyverklaring en -informatie die geldt voor de Gegevens die via de App worden verwerkt (hierna “de App”).

Deze App werd ontwikkeld door de Universiteit Gent, openbare instelling met rechtspersoonlijkheid, met bestuurszetel  te 9000 Gent, Sint-Pietersnieuwstraat 25 en ondernemingsnummer 0248.015.142 (hierna “UGent" genoemd) in samenwerking met “In the Pocket ITP Agency NV” met maatschappelijke zetel te Sassevaartstraat 46/401, 9000 Gent, met ondernemingsnummer 0825.170.684, (hierna “ In The Pocket ” genoemd).

## Definities

App: De mobiele en online applicatie Track & trace COVID-19 waarop deze Gebruiksvoorwaarden van toepassing zijn.  

Gebruiker: de persoon die zich registreert via de App en de App gaat gebruiken.


Functionele Gegevens: deze omvatten het type toestel, de taalinstelling van het bestuurssysteem van het toestel (bv. Be-Nl of Be-Fr), de store waarin de App gedownload en geïnstalleerd werd, samen met de versienaam (Android) en de bundel (iOS) , de tijd (in miliseconden) wanneer de App de eerste keer geopend werd en de gebruiksduur van de App , afgerond tot het eerstvolgende uur, het land waar de Gebruiker verblijft en de nabijheid van andere Gebruikers van de App (via GPS en Bluetooth Gegevens)


Locatiegegevens: GPS - en Bluetooth gegevens.
 
Gezondheidsgegevens: dit omvat informatie over de subjectieve gezondheidstoestand (SG) en de objectieve gezondheidstoestand (OG) van de Gebruiker.
 
GSM-nummer en Rijksregisternummer: het GSM-nummer en het Rijksregisternummer van de Gebruiker indien deze de pre-anamnese in de App uitvoert. 
 
Gebruiksgegevens:  


Gegevens: Alle via de App toegankelijke Gegevens waaronder desgevallend Persoonsgegevens, diensten, software, bestanden, ideeën of andere informatie. 

Persoonsgegevens: Alle via de App verzamelde gegevens die informatie over een geïdentificeerde of identificeerbare natuurlijke persoon bevatten. Deze App verwerkt enkel gepseudonimiseerde persoonsgegevens. 

Inloggegevens: De inlognaam, het wachtwoord, de pincode of een andere wijze om de authenticiteit van de Gebruiker vast te stellen, waarmee de Gebruiker toegang tot de App aangeboden verkrijgt. 

Apparatuur: De (rand)apparatuur, waaronder mede begrepen een smartphone of tablet waarmee de Gebruiker gebruik maakt van de App, inclusief het daarbij behorende besturingssysteem.
Verwerkingsverantwoordelijke: de Universiteit Gent (hierna UGent).
Verwerker: In the Pocket voor alle informatie die door de App verwerkt wordt en Google Cloud voor het opslaan en bewaren van deze informatie. 

## Toepasselijkheid en wijzigingen

Deze gebruiksvoorwaarden zijn van toepassing op het gebruik van de App. Door het downloaden, het registreren en/of het gebruiken van de App, gaat men akkoord met deze Gebruiksvoorwaarden. 

UGent heeft het recht deze Gebruiksvoorwaarden eenzijdig te wijzigen. De Gebruiker wordt hiervan tijdig verwittigd via een bericht van de App (push notification).
Is of worden deze Gebruiksvoorwaarden gedeeltelijk ongeldig, dan blijven partijen aan het overblijvende gedeelte gebonden. Partijen zullen het ongeldige gedeelte vervangen door bedingen die wel geldig zijn en waarvan de rechtsgevolgen, gelet op de inhoud en strekking van deze Gebruiksvoorwaarden, zoveel mogelijk overeenstemmen met die van het ongeldige gedeelte.

UGent heeft ook het recht om de App aan te passen, Gegevens te wijzigen of te verwijderen, het gebruik van de App te beperken of de toegang tot de App geheel of gedeeltelijk, tijdelijk of blijvend te ontzeggen. UGent en In the Pocket zullen de Gebruiker hierover tijdig en op passende wijze informeren.

## Licentie Applicatie

De Inhoud van de App, de daarin opgenomen Gegevens, afbeeldingen, geluiden, teksten en combinaties daarvan en overige programmatuur worden beschermd door intellectuele eigendomsrechten. Deze intellectuele eigendomsrechten berusten bij de UGent en In the Pocket. Het is niet toegestaan enig onderdeel van deze App te kopiëren of te openbaren, exploiteren of op andere wijze te gebruiken, zonder voorafgaande toestemming van de UGent en In the Pocket.
Nadat de Gebruiker zich heeft geregistreerd, verlenen UGent en In The Pocket de Gebruiker een niet exclusief, royaltyvrij en herroepbare licentie om de App te gebruiken in overeenstemming met deze App voorwaarden.
De UGent en In the Pocket hebben ten allen tijde het recht om de in lid 1 van dit artikel bedoelde licentie te beëindigen en de Gebruiker daarmee het gebruik op de App te ontzeggen.
De Gebruiker zal hierover op een passende wijze worden geïnformeerd door UGent en/of In the Pocket.

## Gebruik van de App
 
Op basis van locatiegegevens van een groot aantal Gebruikers zal een algoritme continu bijhouden welke Gebruikers zich op korte afstand (tot 5 m nauwkeurig) van elkaar bevinden. Aan de hand van deze locatiegegevens zal de App de Gebruiker snel en adequaat kunnen informeren over mogelijke gezondheidsimplicaties, zoals wanneer de Gebruiker risico-contacten had, en te ondernemen acties.  Indien de 
De Gebruiker downloadt de App. Eens de Gebruiker de App gedownload heeft, wordt hij/zij gevraagd om akkoord te gaan met deze Gebruiksvoorwaarden en om aan te geven dat hij/zij de privacyverklaring begrepen heeft. Het downloaden en het akkoord gaan met de Gebruiksvoorwaarden, houdt de toestemming van de Gebruiker in voor het functioneren van de App. Dit betekent dat er vanaf dat moment Functionele Gegevens verzameld en verwerkt worden. 
Vervolgens zal de App de Gebruiker afzonderlijke toestemming vragen om Locatiegegevens, Gezondheidsgegevens, GSM-nummer en Rijksregisternummer en Gebruiksgegevens. 
De Gebruiker heeft op steeds de mogelijkheid om zijn of haar afzonderlijke toestemming(en) in te trekken voor een of meerdere verwerkingen.
Op basis van de door de Gebruiker gemaakte keuzes, zijn volgende acties mogelijk met de App:
Subjectieve gezondheidstoestand (SG), objectieve gezondheidstoestand (OG), verblijfsregime (VR), locatie registratie (LR)
de Gebruiker geeft de toestemming tot registratie van de locatie van het toestel op gerichte momenten via GPS en/of Bluetooth (LR)
de Gebruiker maakt passief gebruik van de app (SG) 
de Gebruiker geeft actief aan in de App dat hij/zij zich goed voelt (SG)
de Gebruiker geeft actief aan in de App dat hij/zij vermoedt besmet te zijn (SG)
de Gebruiker vult een vragenlijst in die dient als pre-anamnese (SG)
de arts bevestigt na consultatie (bijvoorbeeld telefonisch, via een triagepost, op spoed) het vermoeden van besmetting (OG)
de Gebruiker geeft aan thuis in quarantaine te verblijven (VR)
de Gebruiker geeft aan in het ziekenhuis te verblijven (VR)
het resultaat van de test wordt weergegeven (OG)
de Gebruiker is genezen verklaard (OG)
Om de App technisch te ondersteunen, worden volgende Gegevens eveneens verzameld:  
het type toestel
de taalinstelling van het bestuurssysteem van het toestel (bv. Be-Nl of Be-Fr) 
de store waarin de App gedownload en geïnstalleerd werd, samen met de versienaam (Android) en de bundel (iOS) 
de tijd (in miliseconden) wanneer de App de eerste keer geopend werd en de gebruiksduur van de App , afgerond tot het eerstvolgende uur 
het land waar de Gebruiker verblijft 
Nabijheid van andere Gebruikers van de App (via GPS en Bluetooth Gegevens) 
Deze gegevens worden verzameld:
De eerste keer dat de App geopend wordt na installatie of herinstallatie 
Wanneer een notificatie geopend wordt
Wanneer de checkbox geopend wordt
Wanneer de Gebruiker toestemming heeft gegeven voor het delen van GPS en Bluetooth Gegevens, en andere notificaties verstuurd vanuit de App 
Wanneer de Gebruiker zelf de App of Gegevens uit de App deelt met andere Gebruikers 
Door het verzamelen van de informatie, kan App (potentiële) besmette en niet besmette clusters (groep van personen), hotspots en super verspreiding (blootstelling aan vele Gebruikers) in kaart brengen.

Het gebruik van de App is strikt persoonlijk en uitsluitend voor eigen rekening en risico van de Gebruiker.

De Gebruiker is verantwoordelijk voor het correcte en zorgvuldig gebruik van de App en dient zich te onthouden van ongeoorloofd en onzorgvuldig gebruik van de App. In het bijzonder dient de Gebruiker onder meer: 
de Gegevens naar waarheid in te vullen; 
de App niet te gebruiken voor handelingen en/of gedragingen die in strijd zijn met toepasselijke wet- of regelgeving, goede zeden, de openbare orde, of rechten van derden. In geen geval is het toegestaan gegeven, documenten of bestanden aan de App toe te voegen die een illegale of aanstootgevende inhoud hebben of (anderszins) inbreuk maken op de persoonlijke levenssfeer van derden
niet op een zodanige wijze gebruik te maken van de App dat de (juiste) werking daarvan wordt verhinderd, inbreuk wordt gemaakt op de beveiliging of schade wordt toegebracht aan de UGent, In the Pocket, de App of derden
Geen virussen via de App te verspreiden, dan wel op andere manieren apparaten of systemen te verstoren, van UGent, In the Pocket of andere Gebruikers van de App.
Wanneer de Gebruiker berichten deelt waarin verwezen wordt naar de App, hebben de UGent en In the Pocket het recht om hier gebruik van de maken. Dit geldt onder meer voor artikels, tekstberichten, tweets.

De Gebruiker vrijwaart UGent en In the Pocket voor alle mogelijke aanspraken van derden als gevolg van het in strijd handelen met deze Gebruiksvoorwaarden.
De Gebruiker draagt zelf en voor eigen rekening zorg voor de noodzakelijke hard- en software, randapparatuur en (internet)verbindingen om de toegang tot en het gebruik van de App en het Gebruikersaccount mogelijk te maken. De Gebruiker kan geen aanspraak maken op enige vergoeding voor het gebruik van de Gegevens door UGent. 
De Gebruiker zal UGent alle medewerking verlenen die redelijkerwijs van haar kan worden verwacht bij het uitvoeren van onderhoudswerkzaamheden aan de App.
Het gebruik van de App kan op ieder gewenst moment door de Gebruiker worden beëindigd, door de App te de-installeren (Zie: ”Beëindiging en deactiveren App”).
## Registratie en leeftijd
Voor het gebruik van de App dient de Gebruiker zich te registreren op de daarvoor aangegeven wijze(n). Bij de registratie is de Gebruiker verplicht naar waarheid de informatie in te voeren waarom UGent verzoekt. De Gebruiker dient eventuele wijzigingen van Gegevens onmiddellijk via de App te wijzigen.
Indien de Gebruiker jonger is dan 13 jaar, dan dienen diens ouders of wettelijke vertegenwoordiger toestemming te geven voor het gebruik van de App. Door de Gebruiksvoorwaarden te accepteren, verklaart en garandeert de Gebruiker 13 jaar of ouder te zijn, of toestemming te hebben van diens ouders of wettelijke vertegenwoordiger.
## Kosten

De UGent brengt voor het gebruik van de App geen kosten in rekening. De Gebruiker draagt zelf de kosten van de aanschaf en gebruik van de Apparatuur en verbindingen (mobiel en/of draadloos internet) die nodig zijn voor het gebruik van de diensten via de App. 

## Aansprakelijkheid 

De UGent en In the Pocket spannen zich in voor optimale beschikbaarheid en bereikbaarheid van de App. De UGent en In the Pocket geven geen garanties met betrekking tot de originaliteit, de volledigheid, de nauwkeurigheid, de juistheid, de geschiktheid, de beschikbaarheid en/of de bereikbaarheid van de App en/of van de Gegevens.

De UGent en In the Pocket staan er niet voor in dat de App of onderdelen daarvan zonder onderbreking, fouten, virussen of gebreken zal werken, of dat (steeds alle) fouten en gebreken kunnen en (zullen) worden verbeterd. De UGent en In the Pocket staan niet in voor het (ongestoord) functioneren van telecommunicatieverbindingen en aanvaarden geen enkele aansprakelijkheid voor gevolgen van eventuele onvolledigheden en/of onnauwkeurigheden en/of onjuistheden in de Gegevens die via de App ontsloten worden.

De UGent en In the Pocket spannen zich in voor een naar de stand van de techniek adequate beveiliging van de App (Zie:“Privacyverklaring - Technische en organisatorische maatregelen en bewaartermijn“). Dit laat onverlet de eigen verantwoordelijkheid van de Gebruiker om zijn systemen, Gegevens en andere – al dan niet gevoelige – informatie afdoende te beveiligen.

In geen geval garanderen de UGent en In the Pocket: (a) de onbelemmerde toegang tot de App en de Gegevens die via de App ontsloten worden; (b) de volledige, correcte en onbeschadigde Gegevenstransmissie; (c) het ongestoord en/of ononderbroken gebruik van de App en van de Gegevens die via de App ontsloten worden; (d) de (volledige) betrouwbaarheid van de App en van de Gegevens  die via de App ontsloten worden; (e) onkraakbaarheid van de App.

De UGent en In the Pocket garanderen niet dat (a) randapparatuur die op de App kan worden aangesloten volledig en /of correct en/of foutloos functioneert; en dat (b) Gegevens die via op de App aangesloten randapparatuur worden gecommuniceerd volledig en/of correct en/of foutloos worden gecommuniceerd.


De UGent en In the Pocket zijn bij de uitvoering van hun diensten gerechtigd gebruik te maken van de diensten van derden, op welke wijze dan ook.

De Gebruiker neemt de volledige verantwoordelijkheid op zich voor het gebruik, misbruik, onmogelijkheid en/of ongeschiktheid tot gebruik van de App en van de Gegevens die via de App ontsloten worden.

De UGent en In the Pocket zijn niet aansprakelijk voor enig(e) verlies, schade en/of kosten van u of van derden, uit welke hoofde dan ook, als gevolg van het gebruik, misbruik, onmogelijkheid en/of ongeschiktheid van het gebruik van de App en van de Gegevens die via de App ontsloten worden, tenzij het/de betreffende verlies, schade en/of kosten is/zijn veroorzaakt door een opzettelijke fout van de UGent en/of In the Pocket.

De App kan banners en links bevatten naar externe internetpagina’s. De UGent en In the Pocket zijn niet aansprakelijk voor het gebruik, de inhoud of het (niet-)functioneren van deze (externe) internetpagina’s en aanvaarden hiervoor geen aansprakelijkheid. De UGent en In the Pocket zijn niet verantwoordelijk voor het verwerken van uw persoonsGegevens op deze (externe) internetpagina’s. 

## Overdracht rechten en verplichtingen 
UGent en/of In the Pocket zijn gerechtigd de rechten en verplichtingen uit deze Gebruiksvoorwaarden aan een derde over te dragen.

## Beëindiging en deactiveren App
UGent en In the Pocket en de Gebruiker kunnen te allen tijde en zonder opgaaf van redenen het gebruik van of gebruiksrecht op de App met onmiddellijke ingang beëindigen. 

De Gebruiker kan het gebruik van de App zelf beëindigen door (1) de applicatie uit te schakelen door in de instellingen van de App de optie ‘desactiveer alle functies’ te kiezen of (2) de applicatie te verwijderen. Bij het verwijderen van de App worden automatisch ook de Gegevens van de betreffende Gebruiker verwijderd.

UGent en In the Pocket zijn niet aansprakelijk voor schade voortvloeiende uit de beëindiging op grond van het voorgaande lid. De beëindiging van de Gebruiksovereenkomst, op welke wijze dan ook, brengt tevens mee dat UGent en In the Pocket het gebruik van de Applicatie afsluit.

## Toepasselijk recht en geschillen
Alle geschillen die voortvloeien uit of verband houden met het gebruik van de App en de relatie tussen de partijen en ongeacht of alle voornoemde geschillen worden beschouwd als contractuele vorderingen, worden uitsluitend beheerst door en beslecht volgens Belgisch recht. 

Alle geschillen die zouden rijzen uit of met betrekking tot dit gebruik, zullen uitsluitend voorgelegd worden aan de rechtbanken van Oost-Vlaanderen, afdeling Gent (België). 

## Overige bepalingen
Voor eventuele vragen, opmerkingen of klachten ten aanzien van App of de diensten, kunt u contact opnemen met de UGent en In the Pocket op telefoonnummer ………………. of via de website ……………………….

Privacyverklaring
De Universiteit Gent (UGent), met maatschappelijke zetel te St. Pietersnieuwstraat 33, 9000 Gent, is de verantwoordelijke voor de verwerking van je Gegevens. Je Gegevens worden enkel verwerkt indien je hiervoor je expliciete toestemming hebt gegeven in de App. 
De UGent verwerkt jouw Gegevens in overeenstemming met Verordening (EU) 2016/679 van het Europees parlement en de raad van 27 april 2016 betreffende de bescherming van natuurlijke personen in verband met de verwerking van persoonsGegevens en betreffende het vrije verkeer van die Gegevens en tot intrekking van Richtlijn 95/46/EG (de Algemene Verordening Gegevensbescherming (AVG) ) en de Belgische  Wet van 30 juli 2018 betreffende de bescherming van natuurlijke personen met betrekking tot de verwerking van persoonsGegevens. We garanderen dat je privacy zal worden gerespecteerd en vertellen je hieronder graag op welke manier we dat precies zullen doen. 
Indien er wetenschappelijk onderzoek over de inzichten van deze App en de daarin verzamelde Gegevens wordt uitgevoerd, zal dit steeds op een geaggregeerd niveau zijn zodat je als persoon niet direct herkenbaar of identificeerbaar bent. De Gegevens zijn altijd minstens gepseudonimiseerd door gebruik van je unieke deviceID.
Gegevens uit de App zullen enkel opgeslagen worden in functie van (1) inzicht in de eigen risico-contacten voor de Gebruiker, met inbegrip van de eventuele pre-anamnese (2) het genereren van nauwkeurige en actuele Gegevens voor wetenschappelijk onderbouwde beleidskeuzes in tijden van crisis en (3) het verlichten van de gezondheidszorg. 
Indien, onder buitengewone omstandigheden, incidentele bevindingen gevonden worden, zullen deze op een confidentiële wijze meegedeeld worden aan de Gebruiker via push notifications. Indien de Gebruiker de toestemming heeft gegeven om de pre-anamnese te delen met een arts, gebeurt dit buiten de App, waardoor de UGent niet optreedt als verwerkingsverantwoordelijke. 

### Welke Gegevens verzamelen we?
Als Gebruiker verzamelen en verwerken we volgende Gegevens:
je GPS gegevens
je Bluetooth gegevens
Je gezondheidsgegevens (OG en SG). Deze Gegevens behoren tot de bijzondere categorieën van persoonsgegevens (“gevoelige gegevens”) en worden verwerkt in overeenstemming met artikel 9, a AVG. 
je GSM samen met je Rijksregisternummer als je de pre-anamnese invult en deze wilt delen met een arts. 
je type toestel
de taalinstelling van het bestuurssysteem van je toestel (bv. Be-Nl of Be-Fr) 
de store waarin je de App gedownload en geïnstalleerd hebt, samen met de versienaam (Android) en de bundel (iOS) 
de tijd (in miliseconden) wanneer je de App eerst opende en de gebruiksduur van de App , afgerond tot het eerstvolgende uur 
het land waar je verblijft en je locatiegegevens (via GSP en Bluetooth) 
Nabijheid van andere Gebruikers van de App (via GPS gegevens en Bluetoothgegevens) 
De App creëert een unieke deviceID voor je toestel. Daardoor kunnen we je als Gebruiker herkennen, zonder dat er andere Persoonsgegevens van jou, zoals je naam, geboortedatum, adres of leeftijd nodig zijn.  
Wanneer worden deze Gegevens verzameld?
De eerste keer dat de App geopend wordt na installatie of herinstallatie 
Wanneer een notificatie geopend wordt
Wanneer de checkbox geopend wordt
Wanneer je toestemming hebt gegeven voor het delen van je locatiegegevens, Bluetoothgegevens en andere notificaties verstuurd vanuit de app 
Wanneer je zelf de App of Gegevens uit de App deelt met andere Gebruikers 
De App houdt GEEN INHOUD van je gebruik bij en weet dus NIET:
de internetadressen, browseractiviteit of URLs die je bezoekt
de inhoud van berichten, e-mails, agenda, notificaties of andere inhoud (behalve notificaties die de app zelf stuurt)
beelden, foto’s, video’s, of geluidsopnames 
Wanneer je zelf berichten deelt waarin je verwijst naar de App, hebben de UGent en In the Pocket het recht om hier gebruik van de maken. Hierbij gaat het onder meer over artikels, tekstberichten, tweets.
De App zorgt voor passende technische en organisatorische maatregelen om de persoonsgegevens te beveiligen tegen enige vorm van verlies of onrechtmatige verwerking. (Zie: “technische en organisatorische maatregelen en bewaartermijn”). 
### Voor welk doeleinde? 
Het doel van de App is om potentiële besmette en niet besmette clusters (groep van personen), hotspots en super verspreiding (blootstelling aan vele Gebruikers) in kaart te brengen om zo het virus te kunnen indijken. 

Meer concreet zal de App:
Gebruikers snel en adequaat kunnen informeren over hun risico-contacten en te ondernemen acties
nauwkeurige en actuele Gegevens voor wetenschappelijk onderbouwde beleidskeuzes in tijden van crisis genereren 
de gezondheidszorg verlichten door het screenen en testen te faciliteren 
Om dit te bereiken heeft de App de hierboven opgesomde Gegevens van de Gebruikers nodig.
### Hoe worden je persoonsgegevens verzameld en verwerkt in het kader van de app?
De Gegevens die de App over jou verzameld, zijn volledig geëncrypteerd en gepseudonimiseerd om je privacy te beschermen: de Gegevens kunnen enkel aan je toestel gelinkt worden, niet aan je naam. Dit gebeurt op basis van een unieke ID (“deviceID”) die door de App gecreëerd wordt. Jouw Gegevens worden bewaard in het beveiligde Google Cloud Platform en zijn voor Google zelf niet leesbaar. Ze kunnen enkel door jezelf, door een door jou toegelaten arts en door de betrokken onderzoekers geraadpleegd worden. Op welke manier je Gegevens beveiligd worden en welke personen precies toegang hebben, wordt verder in deze privacyverklaring duidelijk opgelijst. (Zie: “wie zal toegang hebben tot je persoonsgegevens” en “technische en organisatorische maatregelen en bewaartermijn“)
De Gegevens verzameld in je dagboek en in het kader van de pre-anamnese zijn verbonden aan je deviceID en de toegang tot de Gegevens verzameld in het kader van de pre-anamnese is voorbehouden voor artsen die een verklaarde therapeutische relatie met jou hebben; een dergelijke toegang door een arts kan enkel op jouw initiatief en mits jouw toestemming. Om deze therapeutische relatie vast te leggen en je pre-anamnese met deze arts te delen, dien je je rijksregisternummer en GSM nummer in te geven in de App. Je rijksregisternummer en GSM nummer worden in de App enkel gebruikt om ervoor te zorgen dat de informatie van de pre-anamnese via CoZo (het platvorm van de arts) toegankelijk is voor de arts die je raadpleegt. Je rijksregisternummer en je GSM nummer worden in de App afzonderlijk van de overige Gegevens bewaard tot het moment dat de arts toegang verleend is verleend tot je Gegevens; nadien worden je rijksregisternummer en je GSM nummer in de App verwijderd. De consultatie en diagnosestelling gebeurt immers door de arts in CoZo, een volledig beveiligd platform dat door eHealth gecertificeerd is. De App stelt geen diagnoses. Door het verzamelen van deze resultaten kan de App potentiële besmette en niet besmette clusters (groep van personen), hotspots en super verspreiding (blootstelling aan vele Gebruikers) in kaart brengen. 
De App zal je op basis van je “deviceID” kunnen identificeren en in een cluster nagaan of andere Gebruikers uit deze cluster reeds besmet zijn. Op basis van specifieke technieken (“machine learning” en “modelling”) zal dan berekend worden welke Gebruikers binnen de cluster een grote kans hebben om eveneens besmet te zijn. Zij zullen dan via de app gepaste informatie m.b.t. te nemen acties ontvangen. 
Met behulp van netwerkanalyse kan de “meest centrale Gebruiker” van een cluster worden geïdentificeerd (louter door de deviceID), waardoor het screenen of testen van deze Gebruiker meteen heel wat besmettingslijnen al dan niet kan uitsluiten bij respectievelijk negatieve of positieve testresultaten en diagnoses. Deze informatie is een meerwaarde voor de bestrijding van het coronavirus en kan helpen om het gezondheidszorgsysteem te ontlasten.
### Wie zal toegang hebben tot je persoonsgegevens?
Alle hieronder opgesomde personen hebben slechts toegang indien dit nodig is voor het functioneren van de App. (m.a.w. op een strikte “need-to-know” basis). De toegang geldt enkel voor de doeleinden vermeld in deze privacyverklaring. 
Analisten: hebben toegang tot je data. Deze analisten zijn UGent’ers en hebben toegang nodig tot de data om te analyseren en zo de doelstellingen van de App te verwezenlijken. Deze UGent’ers zijn gebonden aan de Generieke Gedragscode voor de verwerking van persoonsgegevens en vertrouwelijke informatie binnen de UGent. 
Ontwikkelaars van In the Pocket: hebben geen toegang tot je data. Zij hebben enkel toegang tot testdata (dummy data of ontwikkeld zonder persoonsgegevens). 
Onderzoekers: krijgen enkel toegang tot de data via de analisten, en dit enkel voor data die zijn afgestemd op het doel van het onderzoek en niet afwijken van jouw verwachtingspatroon. Bovendien worden deze data steeds geaggregeerd. Onderzoekers krijgen geen toegang de volledige dataset.
Cloud provider: Google Cloud voor het bewaren van je Gegevens. Google treedt op als verwerker van je Gegevens maar heeft geen toegang tot je Gegevens. Via een specifieke overeenkomst garanderen we dat ook zij je privacy respecteren. 
Artsen waar we mee samenwerken binnen de App. Zij krijgen inzicht in de gezondheidsgegevens en de pre-anamnese, nadat de Gebruiker hier toestemming toe verleend heeft en de therapeutische relatie met de arts bevestigd is. Artsen hebben geenszins toegang tot Gegevens van Gebruikers die hen niet gecontacteerd hebben en/of waarmee zij geen therapeutische relatie bevestigd/gedeclareerd hebben. 
Het platform dat door artsen gebruikt wordt om hun diagnoses op te maken en te linken aan een specifieke patiënt, bijvoorbeeld CoZo. Dit platform krijgt inzicht in de gezondheidsgegevens en de pre-anamnese, nadat de Gebruiker hier zelf toestemming toe verleend heeft en de therapeutische relatie door de arts bevestigd werd in dit platform. Er worden verder geen Gegevens uitgewisseld met deze platformen.
Je Gegevens worden verder niet gedeeld met derden.
### Technische en organisatorische maatregelen en bewaartermijn
De UGent en de betrokken onderzoekers hebben gepaste technische en organisatorische maatregelen geïncorporeerd in de App, om jouw Gegevens te beveiligen en je privacy te beschermen.
Alle Gegevens in de App worden lokaal op je toestel en tijdens de uitwisseling van je toestel naar de App geëncrypteerd. Bovendien zijn deze Gegevens enkel gelinkt aan je unieke deviceID,  waardoor alle Gegevens gepseudonimiseerd zijn. 
Je verzamelde (persoons)Gegevens worden geëncrypteerd opgeslagen en regelmatig geback-upt in een beveiligde Google Cloud gedurende het gebruik van de App. Ook met Google hebben we contractueel dezelfde bescherming vastgelegd, Google heeft geen toegang tot je Gegevens. 
De Gegevens zullen worden opgeslagen gedurende het gebruik van de App. Bij het verwijderen van de App worden automatisch ook je Gegevens en je devideID verwijderd.  
### Jouw rechten 
Jouw gebruik van de App is vrijblijvend en uit vrije wil. Je hebt het recht om op elk moment, zonder dat je hiervoor een reden moet opgeven, je medewerking stop te zetten. Dit kan heel eenvoudig door (1) de applicatie uit te schakelen door in de instellingen van de app de optie ‘desactiveer alle functies’ te kiezen of (2) de applicatie te verwijderen.
Daarenboven kan je ons uitdrukkelijk verzoeken om de door ons verzamelde Persoonsgegevens van jou te kunnen inkijken, te laten corrigeren, over te dragen, de verwerking ervan te beperkten of je Gegevens uit onze bestanden te verwijderen. Dit kan via een eenvoudig verzoek per mail aan (XXX), waarbij we jouw aanvraag binnen een termijn van zeven dagen trachten te verwerken. Dit uitgezonderd de Gegevens die door de arts tijdens de diagnose verzameld worden, deze worden niet bewaard of verwerkt in de App.
Om je rechten te kunnen uitoefenen gebruiken we je deviceID, dit is immers de enige manier waarop we je toestel kunnen identificeren. 
 
Bij het verwijderen van de App worden automatisch ook je Gegevens en je deviceID verwijderd, hierdoor is het niet meer mogelijk om bovenstaande rechten uit te oefenen.
### Contact
Met al je vragen en/of opmerkingen kan je altijd terecht bij ons via het emailadres (nog aan te vullen), of telefonisch (nog aan te vullen). 
Voor verdere vragen over de verschillende rechten en plichten op het gebied van privacy, of indien je meent dat je Persoonsgegevens onterecht en/of onjuist worden verwerkt door de Universiteit Gent, kan je terecht bij de Functionaris Gegevensbescherming (Data Protection Officer) van de UGent via privacy@ugent.be.
Deze privacyverklaring kan worden aangepast om te voldoen aan de toepasselijke wetgeving en om te zorgen dat ze up to date is met de App. Indien deze verklaring aangepast wordt, zal via de app melding van gemaakt worden en de gewijzigde verklaring beschikbaar gesteld worden.
Als je vindt dat er onvoldoende gevolg werd gegeven aan uw vraag of klacht met betrekking tot de App, kan je je altijd wenden tot de nationale toezichthouder. Dit kan via www.Gegevensbeschermingsautoriteit.be. 
Voor meer informatie over hoe UGent omgaat met Persoonsgegevens, klik hier. 
